# -*- mode: mandoku-view; -*-
#+TITLE: 欽定重訂大金國志
#+DATE: 2015-08-24 22:28:33.419732
#+PROPERTY: ID KR2d0010
#+PROPERTY: BASEEDITION WYG    
#+PROPERTY: JUAN 卷十五
<pb:KR2d0010_WYG_015-1a>¶
欽定四庫全書¶
欽定重訂大金國志卷十五¶
　　紀年¶
　　　海陵煬王下¶
(辛/巳)正隆六年春正月甲戌朔日有食之太史奏當交不¶
虧羣臣稱慶(按宋史及通鑑綱目是年正月甲戌/朔日食不受朝而金史紀志皆不書)¶
　自去冬舉兵江上洶洶訛言帝已崩㓜主嗣立改元¶
　新徳南宋信之後使者回言無此事大金已授甲造¶
<pb:KR2d0010_WYG_015-1b>¶
　舟必為南渡計¶
夏五月遣髙景山王全徃宋賀天中節宋帝見於紫宸¶
殿¶
　時帝恃其强盛欲南伐久矣全因道帝意求淮漢之¶
　地及指取將近臣議事并報欽宗訃音且言帝以九¶
　月北巡今所指近臣當於八月至金國大率皆謾辭¶
　也¶
帝令諸處統軍擇其精於射者得五千人皆用茸絲聫¶
<pb:KR2d0010_WYG_015-2a>¶
甲紫茸為上黄茸青茸次之號硬軍亦曰細軍¶
　帝每自詫曰取江南此五千人足矣¶
六月南遷汴京自左丞相以下具九節儀從迎帝於南¶
薰門帝及門而暴雨至儀從皆不克舉帝入内至承天¶
門迅雷大風並作(按原書此條接叙於帝弑太后圖克/坦氏之下考金史通鑑綱目帝南遷)¶
(在六月弑太后在七月帝弑太后以/其止南伐非以其止南遷也今改正)¶
宋徐喆來充起居稱賀使¶
　賀帝遷都也喆未至盱眙帝遣韓汝嘉先在泗州遂¶
<pb:KR2d0010_WYG_015-2b>¶
　相見於淮岸口汝嘉傳帝語謂卿等雖來既非所召¶
　可且回國令元指定一二近上人來須九月初定到¶
韓汝嘉自盱眙歸諌帝寢兵議和帝曰汝與南宋為游¶
説耶遂賜死¶
秋帝率其衆北巡至北邙山因改名其山曰太平¶
　彗出角(按此上三條原書皆叙於南遷/汴京之前先後倒置今移正)¶
七月帝弑其嫡母皇太后圖克坦氏¶
　宿王帝親弟也諸王戮宿王獨存時帝怵於梁大使¶
<pb:KR2d0010_WYG_015-3a>¶
　之言宿王嘗隂至太后處告曰今郎主信梁大使偽¶
　言廣築汴京用兵南伐皆是敗國之事三王欲諌郎¶
　主不問已斬之矣今告娘娘望諌止之時太后方病¶
　適帝至因命之坐而問曰聞今廣築汴京簽民造船¶
　聚糗糧制軍器果有之乎帝曰有之太后曰吾無他¶
　疾以皇帝用兵不止逺征江南是吾病也若行此事¶
　民心必離亂之端也厯代無道之主皆亡國敗家若¶
　果有此事其能免乎帝大怒遂使䕶軍將軍持嘉彦¶
<pb:KR2d0010_WYG_015-3b>¶
　忠即宫中弑之以威言者於是左右縮頸國人以目¶
　而皇后圖克坦氏與太子光煐(按金史/作光英)復諌帝亦欲¶
　誅之母子俱避去三日方出¶
帝一日坐正隆殿召臣下問曰許多宰執孰能有為統¶
軍者右丞劉萼(按原書作劉諤考金史/宋史並作劉萼今改正)曰臣請為之上¶
喜即拜萼為漢南道行營統軍將二萬衆厯唐鄧以瞰¶
荆襄又以金紫光禄大夫張忠彦(按金史作/張中彦)統歩軍孟¶
州防禦使王彦章副之將五萬衆據秦鳳以伺巴蜀工¶
<pb:KR2d0010_WYG_015-4a>¶
部尚書蘇保衡統水軍(按金史海陵紀及保衡傳/並云為浙東道水軍總管)驍騎¶
上將軍完顔鄭家努(按金史/作鄭家)副之由海道趨二浙餘兵¶
帝自將焉¶
　時帝與梁大使及妃嬪數人在宫游觀聞李貴兒歌¶
　桞耆卿望海潮詞詠錢唐之景帝喜梁大使曰此神¶
　仙詞也既而后亦到遂飲酒時汴守孔彦舟進木樨¶
　一株帝喜梁大使因曰此花乃江南植以為薪於是¶
　帝問朝中誰曽徃江南者梁大使曰有兵部尚書胡¶
<pb:KR2d0010_WYG_015-4b>¶
　鄰遂召鄰問錢唐之景鄰曰揚州瓊花潤州金山平¶
　江姑蘇錢唐西湖尤為天下美觀帝聞之大喜决意¶
　南征¶
九月西元帥喀齊喀攻宋黄牛堡敗還¶
　喀齊喀以五千騎自鳳翔大散闗入鳳州界三十里¶
　攻黄牛堡宋守將李彦堅告急於吳璘馳至殺金平¶
　遣將援之彦堅督衆用神臂弓射却我師璘又遣别¶
　將至寳雞渭河夜刼橋頭大寨我師敗焉¶
<pb:KR2d0010_WYG_015-5a>¶
劉萼攻光化軍敗還¶
　我師攻光化軍騎兵數百忽突入城宋守臣張超開¶
　譙門令從者率郡人巷戰我軍死者千餘人遂引還¶
劉萼又攻信陽軍仍失利引還¶
　我師攻信陽宋趙撙引兵赴之軍即還(按原書云西/元帥喀齊喀)¶
　(攻宋黄牛堡光化信陽二軍敗還又云喀齊喀又攻/信陽軍仍失利引還光化軍今襄陽之光化縣信陽)¶
　(軍今汝寧之信陽州喀齊喀之師在陜西鳯翔安得/至此考金史本紀攻光化信陽者乃漢南道劉萼之)¶
　(師原書舛謬殊甚今改正又按金史本紀劉萼取光/化軍信陽軍宋史本紀張超守信陽軍金兵至拒却)¶
<pb:KR2d0010_WYG_015-5b>¶
　(之金人犯信陽趙撙引兵赴之敵騎敗/走二史互異此書與宋史同與金史異)¶
帝以右丞李通為大都督尼雅滿阿薩呼副之令先造¶
浮橋於淮水上帝遂自將南征¶
　帝衣橘紅袍乘金甲馬自宋州門出皇后圖克坦氏¶
　與太子光煐俱送行帝掩泣徐曰天實使之不自由¶
　也時兵號百萬氊帳相望鉦鼓之聲不絶南方大震¶
冬十月取安豐和光等州¶
　帝既渡淮令萬户蕭琦以十萬騎自花靨鎮由定逺¶
<pb:KR2d0010_WYG_015-6a>¶
　縣取滁陽路至揚州琦至藕塘駐軍先以百騎至清¶
　流闗南軍無與敵者遂長驅而入直抵滁州守臣陸¶
　亷棄城去琦復自滁州引兵至瓦梁扼滁河不得渡¶
　執鄉民歐大者問之大紿以有路自竹岡鎮可徑至¶
　六合琦從之使為郷導遂紆路半日故六合居民皆¶
　得逃去琦得城不入徑自山路趨揚州攻克之¶
我師三千至樊城宋翟貴王進戰死¶
　時翟貴王進戍樊城兵不過三百我師至城下㑹無¶
<pb:KR2d0010_WYG_015-6b>¶
　橋不得渡貴進引兵出戰俱死士卒半淹入江中至¶
　晚我師退¶
我師至徳順(按原書作順徳考家史地理志徳順軍屬/秦鳯路金史地理志徳順州宋徳順軍國)¶
(初𨽻熈秦路宋史吳璘傳/攻徳順八日而克今據改)¶
　宋吳挺向起乃吳璘所遺攻徳順之師(按原書無攻/字據宋史吳)¶
　(璘傳/補)抵於城下有秦世輔者與其父出欲歸宋師金¶
　人執其母妻招之世輔將還其母曰還亦死不還亦¶
　死等死耳曷若善事趙天子我師殺其母妻¶
<pb:KR2d0010_WYG_015-7a>¶
　是役也宋統制官朱勇被執不屈殺之髙師中力戰¶
　死璘尋遣王中立敗我師於治平寨又敗我師於照¶
　城坡¶
我師既得揚州即遣兵來𤓰州渡為劉錡撃敗於皂角¶
林¶
　錡命部將賈和仲吳超等來拒於皂角林我師陷重¶
　圍下馬死戰數合錡部將王佐以歩卒百有四人徃¶
　林中設伏我師既入張弩俄發我師以運河岸狹非¶
<pb:KR2d0010_WYG_015-7b>¶
　騎兵之利稍稍引去遂大敗宋斬我統軍髙景山俘¶
　數百人¶
我師分兵圍海州宋魏勝邀李寳舟師並撃圍解繼又¶
敗於膠西¶
　先是宿遷人魏勝為宋起義兵復海州宋總管李寳¶
　承制以勝知州事至是帝渡淮恐勝睨其後分軍圍¶
　海州㑹李寳率舟師由海道將拒我於膠西勝遣人¶
　邀寳於東海縣同撃敗我師於新橋勝還守北闗據¶
<pb:KR2d0010_WYG_015-8a>¶
　沙堰尋以單騎叱逐東門外我師望風駭散翼日引¶
　去勝於是遣辨士招内降伏時山東豪傑王世修輩¶
　皆各以義旗聚衆争為應援李寳乃與其子公佐引¶
　舟師密至膠西石臼島(按宋史李實/傳作唐島)而我舟師已出¶
　海口泊陳家島相距止一山候風即南行不知宋師¶
　之猝至也寳伺我師之未覺遣其將曹洋黄端禱於¶
　石臼神祈風助順忽風自南來衆喜争奮引㠶握刃¶
　俄頃過山薄近我舟鼓聲震蕩我師大驚失措我師¶
<pb:KR2d0010_WYG_015-8b>¶
　舟㠶皆以錦纈為之彌亘數里忽為波濤捲聚一隅¶
　窘促摇兀不能動寳命以火箭射之烟焰遂發延燒¶
　數百艘有火所不及者猶欲前拒寳命健士躍登舟¶
　上以短兵撃刺我師盡殪餘軍多中原舊民脱甲而¶
　降者三千衆斬我將完顔鄭家努等六人唯統軍蘇¶
　保衡未發旋聞其自經死(按金史保衡傳及范成大/攬轡録皆言保衡世宗時)¶
　(為右丞/此書誤)¶
我師攻陜州為宋任天錫所敗¶
<pb:KR2d0010_WYG_015-9a>¶
渤海軍萬人叛歸遼陽府(按原書作會寧府考金史上/京為會寧府東京為遼陽府)¶
(世宗立於東京乃遼陽非會寜/也已於年譜中辨正今改正)立東京留守襃為帝¶
　自帝發汴京將士多亡歸者哈斯罕明安福夀髙忠¶
　建盧萬家努東京穆昆金住等始受甲於大名即舉¶
　部萬餘人亡歸且宣言將歸東京立新天子時咸平¶
　府穆昆𤓰里反據咸平將犯東京海陵使博索路總¶
　管黙親來討賊以兵屬東京留守襃(按原書云哈斯/罕明安福夀髙)¶
　(忠建盧萬家努博索路總管謀住東京穆昆金住等/始受甲於大名即舉部二萬餘人亡歸考金史海陵)¶
<pb:KR2d0010_WYG_015-9b>¶
　(紀云哈斯罕明安福夀等始受甲於大名即舉部萬/餘人亡歸又世宗紀云咸平路穆昆爪里反將化東)¶
　(京海陵使博索路總管黙親來討賊以兵屬帝是黙/親與福夀等雖同至東京翼戴世宗然一為從征亡)¶
　(歸之衆一為海陵遣歸討賊之師正/原書乃比而合之殊告事實今改)襃留守東京天性¶
　仁孝沉静明達為衆心所歸故吏禄錦自汴還具述¶
　帝弑母等事且言將盡殺宗室兄弟襃懼謀於其舅¶
　興中少尹(按原書作興元少尹通鑑綱目亦同據金/史世宗紀作興中少尹金史地理志興中)¶
　(府屬北京路興元府即今之漢中府此時屬宋/金未嘗得之此書與通鑑綱目並誤今改正)李石¶
　石勸襃殺副留守髙存福(按原書勸作懼據/金史世宗紀改正)㑹福夀¶
<pb:KR2d0010_WYG_015-10a>¶
　等以軍至遂共殺存福等御宣和殿即位大赦改元¶
　大定下詔暴揚亮罪惡十事追尊父晉王宗輔為帝¶
　追諡簡肅廟號睿宗(按原書但言廟號不/書追諡今據金史補)¶
宋虞允文敗帝於西采石(按宋史本紀/作東采石)楊林渡¶
　時帝為内變所撓於是親率細軍駐和州雞籠山臨¶
　江築壇刑馬祭天必欲驅諸軍渡江丙子發壇建寅¶
　綉旗二中張黄蓋帝執小紅旗麾衆時宋虞允文迎¶
　李顯忠交王權軍且犒師至采石而王權已去李顯¶
<pb:KR2d0010_WYG_015-10b>¶
　忠未至諸將莫肯用命宋軍三五星散解鞍束甲盡¶
　伏山崦唯提舉張振王琪稍任其責允文謂坐待顯¶
　忠則誤國事立督諸軍勉以忠義由是皆奮用海鰍¶
　船迎撃士皆殊死鬬北舟沉溺萬數其回北岸者帝¶
　皆殺之卒不得渡¶
帝得大定赦詔亟遣郭安國還討叛亂(按金史海陵紀/左司郎中鄂博)¶
(庫白東京即位改元事上拊髀歎駐軍江北遣武平總/管阿林先渡江至南岸失利上還和州是海陵聞世宗)¶
(即位在未渡江之先也據通鑑綱目則海陵先於采石/渡江為虞允文所拒還次和州乃聞世宗即位此書上)¶
<pb:KR2d0010_WYG_015-11a>¶
(條言帝為内變所撓在未渡江之時與金史合此條言/帝得大定赦詔在渡江不利還師之後與通鑑綱目合)¶
(葢由雜採諸書故前後互/異今姑並存以俟考云)¶
　左丞相張浩自汴京録大定即位赦詔馳報帝軍帝¶
　歎曰朕欲俟江南平後取一戎大定之義以紀元是¶
　子乃先我乎命左右取書一帙示其下果預識改元¶
　之事即遣先鋒郭安國回衆攻之令盡誅黄河以北¶
　之叛已者¶
衆軍弑帝於揚州元帥府¶
<pb:KR2d0010_WYG_015-11b>¶
　帝自采石之敗乃北抵𤓰洲宋虞允文亦自建康馳¶
　至鎮江時江岸有車船二十四艘允文同總領朱夏¶
　卿等相與臨江按試命戰士踏車船徑趨𤓰洲迫岸¶
　復回我師皆持滿以待其船中流上下其轉如飛我¶
　師相顧駭愕時帝已聞李寳由海道入膠西焚我戰¶
　艦而荆鄂成閔諸軍方順流而下愈忿乃回揚州召¶
　諸將約三日畢濟過期盡殺之諸將相與謀曰南軍¶
　有備如此進有淹殺之禍退有盡戮之憂奈何中一¶
<pb:KR2d0010_WYG_015-12a>¶
　將曰等死求生可乎衆皆曰願聞教有總管萬載曰¶
　殺郎主却與南宋連和歸鄉則生矣衆口一辭曰諾¶
　帝有細茸等軍不臨敵専以自衛諸將雖欲弑逆而¶
　細軍衛之甚密衆因謂細軍曰淮東子女玉帛皆逃¶
　在泰州我輩急欲渡江汝等何不白郎主徃取之細¶
　軍欣然共請帝從之於是細茸去者過半帝語威勝¶
　統軍耶律勸農曰爾所將勝兵我明日自㸃數少必¶
　誅汝勸農自計兵已亡過半與其子宿直將軍穆爾¶
<pb:KR2d0010_WYG_015-12b>¶
　謀亦欲弑帝乙未諸將集兵萬餘人控弦直入帝寢¶
　帳中左右親軍散走諸將射帳中矢下如雨帝崩并¶
　殺妃侍與謀事者十餘人時太子光煐留汴京亦為¶
　衆所殺先一夕四鼓濃雲塞空東北有大星墜其聲¶
　如雷葢不祥之徴也南宋有知數者詣行府上書曰¶
　以太乙局攷之北帝不煩甲兵冬至前自有蕭墻之¶
　變已而果然¶
帝凶問至東京(按原書作會/寧今改正)世宗乃廢帝為海陵王諡¶
<pb:KR2d0010_WYG_015-13a>¶
曰煬廢后圖克坦氏為海陵王夫人¶
細茸軍陷宋泰州¶
劉萼次茨湖為宋守將所敗(按原書無劉萼二字接上/細茸軍一條為一事茨湖)¶
(在鄂州去泰州逺甚細茸軍安得并陷之考宋史髙宗/本紀劉萼復犯漢南之茨湖鄂州軍史俊獲其一將諸)¶
(軍繼進萼師北去則次茨湖乃萼軍也原/書殊為舛誤今増劉萼二字另為一條)¶
　茨湖在大江洪口之南與光化軍相對至是我師以¶
　舟度欲攻光化趨襄陽㑹風聲不利不得著岸宋軍¶
　校史俊麾旗登我舟來撃我師遂却¶
<pb:KR2d0010_WYG_015-13b>¶
我師次全椒宋李顯忠遣將來撃連為所敗¶
　時海陵雖殞我師未退為宋楊欽敗於洪澤鎮又為¶
　吳起敗於楊林渡翼日始還¶
海陵被弑於揚州府𤓰洲鎮之龜山寺時正隆六年十¶
一月乙未也(按原書作十月考金史海陵紀海/陵被弑在十一月乙未今改正)在位凡¶
十二年¶
　海陵少而知書既長彌自矯飾府庫資財無所愛當¶
　世稱賢諸王之誅預有力焉而窺覦非望熈宗莫之¶
<pb:KR2d0010_WYG_015-14a>¶
　覺也一吟一咏冠絶當時深沉嚴重莫測其志及登¶
　極之後以法馭下勇於誅殺以㑹寧僻陋遷都燕京¶
　相宅未㡬復營汴邑初而篡君繼而殺母背盟興兵¶
　構禍累年自采石與海道敗後不勝其忿而身亦亡¶
　矣¶
　¶
　¶
　¶
<pb:KR2d0010_WYG_015-14b>¶
　¶
　¶
　¶
　¶
　¶
　¶
　¶
欽定重訂大金國志卷十五¶
